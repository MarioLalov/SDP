ПЛАЗА

      “След Плаза, лаза”

................................

О, Ден празничен!
О, Ден на тъга!
Въплътена дълбоко в мойта душа.
Нося ли вина
за това,
че търся утеха в света?
Но утехата уви,
за мен е привидна само,
лежаща далеч
в дълбините на студентския град.

................................

Приближавам
носейки тъмата
на самотата
към единственото спасение на душата.

ПЛАЗА!!!

Но радостните спомени,
от предишни нощни бдения
биват разкъсани 
от нови съмнения.

Викове адски:
“ВЕДНАГА МЕ ПУСНИ!”
“АМА ТОВА НЕ СИ ТИ!”
“НЯМАШ 18 ДОРИ!”
Нима радостта
в паметта
била е само привидна?!
Нима любезността,
която помня
е вече изцяло флуидна?!

Но не,
решен съм сега!
Ще излезна от бездната на изгубеността.
Минавам през охраните големи,
с двойни,
тройни,
четворни размери.
И казвам със сърдита гримаса:
“ДАЙТЕ МИ БУТИЛКА И МАСА!”

................................

И сядам на сепарето най-напред,
вече от мъка не съм обзет.
Единствено страдам сега
от това,
че без участие е вечерта.
Но лекувам си тази рана язвена,
с дрезгавия глас на Галена.
И вече познавам любовта!
Сега остава само това
да разбера
коя курва искам да наеба.
Но след всяка следваща глътка,
всяка една става като красива гугутка
Алкохолът се лей
на Азисовота “Ах ле ле лей”.
Гледам
танцуващия страстно срещу мене пичок.
Действа ми като Новичок!
И решавам тогава,
напуснала ме вече напълно
мъката голяма.

ЧЕ Е ВРЕМЕ ДА СЕ ПРЪСКАТ ПАРИ!!!

Започва мощната прати писта.
Пристига барабаниста.
След него кларинетиста.
Падат от небето салфетки безброй.
Не ще да свърши тоз вечен запой.
Пичето вече от кючеци уморено.
Дали ще му го набутам като вретено!

Но уви за мене няма рай.
Курвата ми каза: “КРАЙ!”.
И срина се отново за мен света.
Нима недостоен съм за любовта?!
Но любов ли е тя
ако в нея липсва душа?!
Осъзнавайки отново това,
пак пропадам дълбоко в света.

................................

Четири и половина сутринта
бесни кючеци
останали вече само най-мощните майстор-гюбеци.
Бащите
спрели отпред
проронват сълза
виждайки как тяхната малолетна дъщеря
приближава
с размазан грим,
с раздърпана коса,
с раздрана пола,
носеща токовете в ръка,
с пиянска стъпка
лизинговата кола.
А аз седя
с премрежен поглед на сепарето
и мисля
не за това
колко пропаднала е буржоазията,
а за това
колко голям дюнер
да си взема от Фантазията.







МУТРИ

            За всички будни в съня си

Вървя аз по площада вечерен,
отново обсипан с тътен черен.
Викове адски
от тук от там хвърчат.
Плакати гигантски
навсякъде гордо стърчат.
“Пак ли” - запитвам се отново сега -
“Хората търсят промяна в света?”

“Оставиха ни сами сега!”

Но кой ви изостави вас мили деца?
Властта?

Нима нямахте шансове вечни,
които оставихте безотечни?
Нима не парадирахте
из училищните здания:
“Не ща да уча искам ягоди в Германия!”
И въпреки всичко това,
вие пак търсите в другия вина!

***

Изпълнен е с хора тоз площад върховен,
огласен от вика на “роба” недоволен.
Един в лицето ми лозунга си тика.
Друг вади депутатска снимка и вика:
“Виж го тоя как блее!”
На Емануела пък много и се пее.
А пък на бедния овчар от Суходол
окрали му били мутрите цял един вол.

Но ето ги и тях
момчетата дето пари нямали,
до вчера покорно глави скланяли
пред вида на колите тузарски
на вече покойния Иво Карамански.
И днеска вече навлезли в друг сън
яростно скандират: “Мутри вън!”.

И тогаз мъж на възраст преклонна,
ме спира из тълпата главоломна.
И детайлно ми разяснява,
като Вапцаров
на шокираната дама,
някаква съмнителна
политическа програма.
Идилията е вече изцяло пълна
с конфликти на интереси.
Само не разбирам защо виждам
толкова много метреси.
И чувам отново някъде да се припява:
“Мутрите съсипаха тая държава!”

Но нима вашите мутри са богопомазни?
И никога от немотия не са били белязани.
Нима това безбожно богатство
произлиза от ленивото царство?
Ако беше всичко лесно така,
защо не набутахте се и вие във властта?
Защо не станахте и вие мутри омайни,
да пръскате навсякъде пари безкрайни?
Но недейте да отговаряте мили деца.
Аз ще ви дам отговора още сега!
Вие копнеете неуморно за тези блага,
но без да сте готови
да понесете съптстващите телглила.
Но не, далеч не разбирайте сега,
че тези очарователни господа
са мъченици съизмерими с богове.
Носители са и те на много грехове.
Причинили със своите деяния,
голямо количество човешки страдания.
Но със сигурност виновни не са,
че не намирате си вие място в света!

***

И напускам аз вече площада вечерен,
отново обсипан с тътен черен.
Музики райски
от тук от там звучат.
Думи на хора в дрехи милански
навсякъде спокойно бучат.

Обръщам се бавно
на едната страна.
Покрай мен минава
ескорт на черна кола.
Плавно намалят в улицата просторна.
Една картина напълно главоломна!
И казвам си тогава аз,
гледайки спиращото Мазерати:
“Докато има балъци ще има и тарикати!”

                                                                            20.07.2020, София








ЧЕРНА ДАМА

Бавно се очите морни затварят,
прозорци към други светове отварят.
Светове на радост,
обвита от тъга.
Светове на младост,
обзета от смъртта.
Но и светове
внасящи надежда
в моята душа безутешна.
Нима таз реалност днешна
е до там грешна,
че нуждае се тя
от поправителна кройка,
която да влее в кръвта ми тежка упойка?
Защо ли
всички блага
на света
изглеждат сега,
като нелепа шега?
И защо ли
душата ми страдаща желае
отвъд истиността да чертае?

***

Но ето,
че небето мрачно
отново
надвисва над мен,
без да знам
нощ ли е или ден.
Единствено сега
пред мен седи жена
с кожа светло черна
и нежна татуировка на ръка.

“Коя е тя?”
Питам се сам,
но отговора аз не знам.
Може би ако си каже тя:
“Ще се обърна”.
Лицето и ще успея аз да зърна.
И ще разбуля
таз верна драма -
Коя ли е тази черна дама?
Защо ли
ми е толкова позната?
И защо ли
изпитвам към нея
любов толкова свята?

Но има ли смисъл да гадая,
като отговора
мога веднага да узная.
Просто трябва да се приближа,
да хвана нежното ѝ малко рамо
и по бузата да я целуна само.
О, тогава всичко
ще ми бъде пределно ясно!
Но тоз свят проклет
вече хвана ме на тясно!
И краката сякаш заледени
спират ме,
държат ни разделени!
А на кожата ѝ нежна тъмна,
сякаш изведнъж живот се вдъхна.
И по нея бавно,
като утринна светлина
заиграха
някакви
странни,
необикновени,
сякаш слузести петна.
И понесе се една страшна миризма,
която тъй убиващо,
непознато
и смътно
ухаеше.

От къде ли идваше?
Какво ли вещаеше?
Но има ли изобщо значение каква е,
като в очите ми тази дама сияе,
а сърцето я тъй бурно желае!

И, о, почти съм достигнал сега
таз крехка,
мистична,
неповторима жена.
Но още щом хващам аз ръката ѝ тънка
изправям се
пред вече финалната спънка.

Една гледка неповторима
сякаш от филм!

Движещ се Камион,
а вътре празно.
Няма шофьор.
И само за миг
отперил поглед в това,
аз плавно изпускам
таз миловидна ръка.

***

И ето за пореден път се очите отварят.
Поредният сън.
Ще отмине.
Но не!
Продължава да измъчва,
като жива рана,
споменът за тази черна дама.

И нима
е толкова силна
от раздялата ни болезността,
че продължава
да ме преследва
дори и в реалността?

Нали беше просто сън?
Защо тогава
поглеждам с отвращение навън?
Нали там е моят живот,
който затваря ме, като в кивот?!

И осъзнавам аз едва сега,
че макар
и да имам всичко на света,
душата си
ще продължавам аз дяволски да дера,
защото зад таз привидна доброта
се крие само самота.








ЩАСТИЕ 

                    “Този, който открие щастие в страданието ще бъде щастлив завинаги.”

Ден пореден в килията празна.
Ден пореден в таз дупка омразна.
Колко ли бяха?
Седмица?
Две?
Или може би три?
Сега
сякаш цяла вечност дели
тоз беден човек
от онези прекрасни дни.
Онези дни
в милата страна.
Онези дни на
нормална,
човешка
храна.
Онези дни
на нещастие
причинено от неща,
които сега
изглеждат някак ненужни.

Нима
онези времена,
когато имаше той жена
и две прекрасни деца
не бяха
времена на щастие?
Вярно,
липсваха пари.
Но поне го нямаше тоз глад проклет,
който пронизва,
като изстрел
от мощен пистолет.

Да го няма това и ще щастие!

И ето влизат незнайни мъже,
в ръце носещи конопено въже.
И започват.
Без дума,
без звук
безмилостно да пребиват този тук.

Не спират!
Продължават да удрят,
сякаш с чук.
Подутини,
синини
вече покриват голата му глава
и буйна кръв тече от неговата уста,
а въжето дебело, твърдо
болезнено реже неговото гърло.

Да го няма това и ще щастие!

Денят преминава,
но болката не!
И влизат отново тези мъже!
Плавно го единия от земята изправя
и повежда го
към друга мъчителна стая.
Също тъй пуста.
Само по средата,
една маса метална, студена.

Полагат го те на нея
и започват бавно
със злост
да чупят
една подир една
всяка негова кост.

И вече сякаш
не е останала част,
която да бъде
изцяло под негова власт.
Единствено успява сега
едва,
едва
да помръдне пръста
на своята лява ръка.

Да го няма това и ще щастие!

Нима приключи всичко това?
Отговорът обаче далеч не е да!

Започват
те да режат
натъртената плът.
От всякъде течат
плътни струии кръв.
И навлизат плавно,
като в заслон,
навътре
в задръстения син сифон.

Едри мръвки
се откъсват
от телесния му свод
и звучно плясват
върху мръсния под.

Но не умира той! О не!
Човекът непобедимо животно е!
Какво се случва?
Той изобщо не знае.
Таз болка нечовешка е,
вече не се трае!
Какво ли не усеща той сега?

Палачът държи нещо в своята ръка.
И огън гори!
И смърди!
Топят се бавно
оголените меса.
И капят,
като вода
по кървавата,
кална
земя.

Да го няма това и...

Изведнъж чувство -
непознато до сега.
Сякаш пред очите му
блясва светлина!

И въпреки всичките тези страдания,
изгрява бурна усмивка
на безформената уста.

Има всичко сега. Щастие!

И всички палачи зянали в смут.
Останал
само кости
и изгоряла плът,
а смее се,
като луд.
И шепне бурно,
води някакъв диалог!
Сякаш със самия бог.

“Какво прикзва тоя?”
Приближава се палача да дочуе.

А онзи -
лежи.
И без дори окото му да тръпне
продължва той да шъпне:
“Давай,
изкопай ми гроб!
Аз не съм ти вече роб!”








ЖЕНАТА ОТ ЕКРАНА

Поредната вечер,
тъмната стая,
екранът отново очите изгаря.
А там,
от другата страна
нежно помахава
крехка,
миловидна жена.
И с всеки момент,
с всеки поглед вперен напред.
Това прелестно тяло
се сякаш напълно
отдава на мен.
Погледни и виж!

Колко гладка е тази ръка!
И, о, колко буйна
е тази черна,
копринена коса!
И как
сякаш неповторима,
е тази алена гола гърда.
Нима е единствена
тази перфектна жена,
която е толкова лична
и така нетипична,
че всеки път
щом излезна от дома
всяка друга
за мен изглежда
някак различна,
някак си мрачна,
чак до една степен
напълно невзрачна!

Нима единствената,
към която
съм склонен да изпитвам влечение
се крие зад онова изтезаващо,
ужасяващо
ограничение,
което
ме прави тъй изтерзан -
малкият светъл екран!

И ето че отново,
ден след ден
продължавам аз
да търся
таз прелестна жена,
която да ме изцери
от мойта самота.
Но уви не успявам да се справя.
Тази красота не се забравя.

С която и да бъда
усещам неините ухания.
С която и да бъда
чувам неините стенания.
И сякаш усещам
как не друга,
а нейната гърда
пропада нежно в моята ръка.

***

Но ето че дойде и момент да я забравя
и в миналото си аз да я оставя.
Вече друга галя
със своята ръка.
Вече чужда
е най-алената коса.
Вече е чужда
и най-прелестната,
и нежна гърда.
Но въпреки,
че вече друга
лежи в моята прегръдка
продължавам да усещам
тази стара,
тъй позната тръпка.

И сякаш още чувам
как алено шепти
нежният
ѝ меден глас:
“Там къде си ти,
там ще съм и аз.”







РАЙ

Цял живот съм слушал.
Цял живот аз сякаш знам,
че крие се
някъде там -
някакво място,
някакъв кът,
където е рай,
където няма плът!

Но чувал съм аз,
че това е
и място забранено,
за грешните - отдалечено.

Всеки казва ми:
“Помагай сите
и ще стигнеш там,
бъди добър и с злите,
не оставяй никой сам.
И дори
когат боли те
грижи се
даже
и за тез дет нямат срам.”

И тъй
съм цял живот аз учен,
че дори
приятелят да ти се окаже враг,
той трябва пак
да ти бъде все тъй драг.
Че дори
и в лицето да ти се изплюят,
трябва да си ведър ти с тях.

Така казваха те!
“Спазвай ти това
и то до рая
ще те отведе!”

Но това дали е вярно,
аз бих казал не,
защото онзи ден,
когато вървях отново
по улицата тъмна.
Аз ги зърнах
там,
зад мътното стъкло
как празнуват.
Там
в тази светла зала те без край.
Там
в този техен свят на вечен рай.
Там, където
приятелите са вечно верни
и жените не са
от пошлост черни.
Там, където
вместо завистливата слана,
царуват
музика, забавление и храна.

И ето гледам аз.
Как мъжът един се бавно
от мястото изправя
и алено,
и силно,
без за миг да се забавя
прегръща
свой приятел вечен,
безмилостно строшава
раздиращия гняв безотечен!

И няма вече от мъка ни следа!
Ето че пияни са всичките сега!
И приказват,
пеят,
викат,
танцуват
танц -
триумф на радостта.

И ето виж
Погледни ги тях сега.
Погледни ти таз красота.
Разприте
вече напълно изтрили.
Бутилките
все още не изпили.
А орекстърът
си свири ли свири.







ЖЕРТВА

Ето го събужда се отново,
с глава вирната надолу,
бедният,
от живота тъй съдран.
Колко ли мъки,
колко ли срам
ще изпита и днес 
тоз човечец смлян?
Защо се случваше
всичкото това?
Дали бог го наказа?
Или бе вярно
туй 
що баща му на времето каза,
че уменята му златни 
на нулна били равни.
Или НЕ!
По-скоро хората 
бяха си просто
по природа гадни.

Ето онзи ден,
оня мръсен,
подъл,
негов шеф,
нещо сякаш 
не беше на кеф.
И изпрати го,
точно по време 
на неговата 
следобена дремеща сесия,
да се занимава 
с оная пуста концесия.
А държават долна,
го осуети!
И нанесе му 
тез пагубни щети!
Но не, 
не беше тогава
точно държавата виновна,
а онази секретарка,
като змия отровна.
Тя го саботира,
нарочно 
го набута с язовира. 

Сега какво ще прави той?
О, трагичният герой!
Вярно, 
изпуска вече 4-5 срока,
но не е виновен той, 
горкият,
клет.
Пак без причина 
ще му се кара 
шефът проклет.
И отново 
талантът му 
ще остане неоценен.
“Защо ли всички 
са се обърнали срещу мен?”

И тъй ден подир ден,
лежа той 
на мъката в плен.
Толкова безсмислена омраза 
към такъв
великолепен 
и умен мъж,
нежелан от никой
на шир 
и на длъж.
Всеки му за уменията завижда
и за туй го безжалостно ненавижда.
А онези богати гъски-
те всичките са с връзки!

И ето погледни 
как чуждата злоба
пак с подли шепи го сграбчи.
Парите 
вече всички изхарчи.
Лихварят проблеми създава.
Ограби го 
таз проклета държава!
До гуша му дойде 
на човека злочест.
Явно 
че ще се ходи на протест.

И там
на площада 
вече пълно 
с невинни жертви.
Ето че и той пристига,
носещ мъки на шестима,
вечната жертва 
на режима.
И вика там 
с пълно гърло:
“Съсипа ми живота мърло!”

И тъй минаваха годините,
една подир една
и той живееше 
в свойта беднота,
а за времето,
в което 
той плачевно
душата си разкри -
хората натрупаха пари.








ГИБЕЛ
                                                                                                                                                                                 
                    „Истинска 
                    е не победата,
                    която е осъзната от останалите,
                    а тази която се е случила в сърцето.”

Ботушите пак пропадат 
в калта отровна.
По устните отново, 
протича бавно
познатата 
песен греховна.
Денят вече до болка познат!
Денят пореден на страх!
У всеки отново
възбудил 
погледа плах.

Полето мръсно, 
кално  
е вече пусто, 
напълно празно.
Само там, 
нейде в далечината
глухо чува се 
удар на стара лопата.

Кой ли седи 
там
в онзи окоп?
Кой ли готов е
да изстреля
пореден куршумен потоп?

В небето 
злокобно, 
мрачно -
мирис на гибел,
мирис на смърт!
И ето, 
че дори лъчите златни 
борят се безпощадно 
с тъмни облаци лятни.
И сякаш
всеки момент 
ще изгреят...
И птиците там са,
но вече не пеят.

Царува страховита тишина.
Само мислите звучат сега
и шепнейки напомнят
за красотата на брега.
Онзи бряг на щастие,
на чистота,
където всеки 
се любуваше 
на своята жена
и алено прегръщаше
красивите деца.

Но за кога се бият те сега?
За онази тлъстата свиня?
Не!
Битката им не ще остане напразна!
Врагът няма да успее
да разнесе гибелта заразна.
Ще го разгромят!
Ще се спасят!
О да! Те ще победят!
И всеки 
ще се прибере,
че да отново да прегърне 
своето дете.

***

Но ето,
че в небето 
рязко изведнъж пропява,
като самолет,
първият куршум проклет.
И вече всеки тича,
всеки бяга,
всеки гледа сам
да се спасява!
А там сред тълпите 
чутовни,
бясни
търчи сам един човек
напред
към картечницата страшна,
с ярост в очите бясна.
И не изгася нищо този плам!
Виж как 
сякаш всеки един куршум 
влезнал 
в мръсното му тяло
става с него 
едно неразделно цяло.
Пада той 
на калната земя,
изобщо не чувства 
вече своите крака,
но продължава да пълзи,
въпреки 
че от болка 
очите вече пълни са с сълзи.

***

И ето приближи се до него друг човек
и яростно извика 
с поглед клет:
“Не умря ли вече тоз проклет?”

А онзи със сили последни
гордо с вик отсече:
“За тебе мож’ умрял съм вече,
но не съм аз още труп!”
И очите му кървясали 
сякаш блеснаха
сред тоз мъртвешки куп!

Но изведнъж,
в тоз красив момент -
мощен изстрел 
прониза 
младата глава.
А от онази зловеща,
пъклена уста,
като щик проряза заповед:
“Подпалете всичките села!”.

***

И тъй,
след разгрома в полето
тъй жесток.
По улиците,
довчера мирни,
възцари се гибелен порок.
Съдбата бе една и съща-
кръв заля всяка къща!
Децата
и жените,
и старците,
и сите
заживяха в този ад
на гибел, 
ярост
и болезнен глад!

А сред всичкото това,
само една жена мисли сега
за онзи незнайния 
дет умря 
в калните поля.

***

Но ето че дойде и време за смирение,
а споменът за него потъна в забвение.
Никой веч не помни 
славната му жертва.
Никой веч не помни 
волята му вечна.
Единствено в земята мръсна,
където гние 
плътта му кръстна
продължава да оттеква 
мощен тътен,
раздиращ вой:
“Тук е още той,
забравеният от всекиго,
вечният герой!”
